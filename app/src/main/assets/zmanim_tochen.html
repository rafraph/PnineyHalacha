<link rel="stylesheet" href="style.css">
<center>
  <h1 dir="RTL">
    פניני הלכה
</h1>
<h1 dir="RTL">
    זמנים
</h1>
<b>

<p align="center" dir="RTL">
    אליעזר  מלמד
</p>
<p align="center" dir="RTL">
    הר-ברכה
</p>
<p align="center" dir="RTL">
    רב הישוב וראש הישיבה
</p>

<p align="center" dir="RTL">
    <strong>הלכות ראש חודש, ספירת העומר, יום  העצמאות</strong>
</p>
<p align="center" dir="RTL">
    <strong>צומות החורבן, שלושת השבועות, תשעה באב</strong>
</p>
<p align="center" dir="RTL">
    <strong>חנוכה ופורים</strong>
</p>
<p align="center" dir="RTL">
    ההלכות בטעמן מבוארות מהיסודות ועד
</p>
<p align="center" dir="RTL">
    ההלכה למעשה, למנהגי כל העדות,
</p>
<p align="center" dir="RTL">
    בתוספת הקדמות בענייני אמונה ומחשבה.
</p>
<p align="center" dir="RTL">
    ישראל  תשס"ה
</p>
<p align="center" dir="RTL">
    מהדורה שמינית ישראל  תשפ"ג
</p>
</b>
</center>
<h2 dir="RTL">
    תוכן  מפורט
</h2>
<p dir="RTL">
    <strong>א -  ראש חודש</strong>
</p>
<p dir="RTL">
    א - החודש העברי. ב - הסמכות לקביעת החודשים ניתנה לישראל. 
    ג - תולדות קידוש החודשים. ד - אימתי ר"ח יום אחד ואימתי יומיים. ה - מעמדו של
    ר"ח בתורה. ו - שמחה וסעודת ר"ח  ואיסור תענית וצער. 
    ז - מנהג נשים בהימנעות ממלאכה בר"ח. ח - שבת מברכים. ט - זמן כפרה ויום כיפור
    קטן. י - יעלה ויבוא בתפילה. יא - יעלה ויבוא בברכת המזון. יב -  הלל בראש
    חודש. יג - מנהגי אמירת ההלל. יד - קריאת התורה ומוסף. טו - משמעות ברכת הלבנה.
    טז - דיני אמירתה בשמחה.  יז - ראיית הלבנה. יח - זמן ברכת הלבנה.
</p>
<p dir="RTL">
    <strong>ב -  הלכות ספירת העומר</strong>
</p>
<p dir="RTL">
    א - מצוות הספירה ומשמעותה. ב - תהליך העלייה מהלאומיות לרוחניות. ג - נוסח
    הספירה. ד - מעמד המצווה לאחר החורבן. ה - זמן הספירה  בלילה. ו - השוכח לספור
    בלילה והשוכח לספור ביום. ז - בכל הספקות יש להמשיך לספור בברכה. ח - פרטי
    דינים.
</p>
<p dir="RTL">
    <strong>ג -  מנהגי אבלות בספירת העומר</strong>
</p>
<p dir="RTL">
    א - טעם מנהגי האבלות שבספירת העומר. ב - זמני מנהגי האבלות. ג - מנהגי האבלות
    למעשה. ד - נישואין ואירוסין בימי ספירת  העומר. ה - תספורת וגילוח. ו -
    ריקודים, כלי זמר ושמיעת מוזיקה. ז - ברית מילה,  הכנסת ספר תורה ובר מצווה. ח
    - שהחיינו, מסיבות וטיולים. ט  - ימי שמחה שבמשך ימי האבלות שבספירת העומר.
</p>
<p dir="RTL">
    <strong>ד -  יום העצמאות (ויום ירושלים וימי הזיכרון)</strong>
</p>
<p dir="RTL">
    א - מצוות ישוב הארץ. ב - אתחלתא דגאולה וקידוש השם. ג - הצלת ישראל. ד -  שלוש
    השבועות. ה - קביעת יום טוב לדורות ביום העצמאות. ו  - אמירת הלל. ז - האם לומר
    הלל בברכה. ח - שהחיינו והלל בלילה. 
    ט - ברוב המקרים יום העצמאות נדחה. י - יום ירושלים. יא - גילוח, תספורת,
    נישואין  ותחנון. יב - יום הזיכרון לחיילי צה"ל. יג - צפירה ודומיה ביום
    הזיכרון  לחיילי צה"ל. יד - יום הזיכרון לשואה ולגבורה.
</p>
<p dir="RTL">
    <strong>ה -  ל"ג בעומר</strong>
</p>
<p dir="RTL">
    א - ל"ג בעומר. ב - הילולת רשב"י. ג - אישיותו של רשב"י. ד -  רבי עקיבא. ה -
    מנהגי ל"ג בעומר.
</p>
<p dir="RTL">
    <strong>ו -  ארבעת צומות החורבן</strong>
</p>
<p dir="RTL">
    א - תקנת הצומות. ב - עשרה בטבת. ג - שבעה עשר בתמוז. ד - תשעה באב. ה - צום
    גדליה.
</p>
<p dir="RTL">
    <strong>ז -  דיני הצומות הקלים</strong>
</p>
<p dir="RTL">
    א - מעמד הצומות בימינו. ב - דין הצומות הקלים. ג - זמן הצומות הקלים. ד -  האם
    הקם לפני עלות השחר רשאי לאכול ולשתות. ה  - שטיפת הפה. ו - שכח שהוא  צום. ז -
    חולים פטורים מהצום. ח - מעוברות ומיניקות בתשעה באב ובצומות הקלים. ט - קטנים
    חתנים  וחיילים. י - תפילת עננו. יא - קריאת 'ויחל' בתענית. יב - ברכת כהנים
    במנחה.
</p>
<p dir="RTL">
    <strong>ח -  מנהגי שלושת השבועות</strong>
</p>
<p dir="RTL">
    א - ימי בין המצרים. ב - ריקודים ומחולות וכלי זמר. ג - נגינה ושירה בסעודות
    מצווה. ד - שמיעת מוזיקה ממכשיר חשמלי ביתי. ה - טיולים, בילוי בברכת  שחייה,
    נופש  בבית מלון. ו - שהחיינו בשלושת השבועות. 
    ז - נישואין ואירוסין. ח -  תספורת. ט - גילוח הזקן בשלושת השבועות. י - משנכנס
    אב ממעטים בשמחה. יא - בשר ויין. יב - דיני איסור אכילת בשר ושתיית יין. יג -
    בשר  ויין בשבת חזון ובסעודות מצווה. יד - בנייה ונטיעה בתשעת הימים. טו - דיני
    משא ומתן בתשעת הימים. טז - איסור  כיבוס. יז - בגדי קטנים ובתי חולים. יח  -
    רחיצה. יט - שבת חזון. כ - 'שבוע שחל בו' כשתשעה באב נדחה ליום ראשון.
</p>
<p dir="RTL">
    <strong>ט -  ערב תשעה באב</strong>
</p>
<p dir="RTL">
    א - סעודה מפסקת. ב - הגדרת המאכלים האסורים. ג - מנהגי סעודה מפסקת. ד -
    המעבר בין שבת לתשעה באב שחל במוצאי שבת. ה - כיצד מבדילים במוצאי שבת שהוא ט'
    באב.
</p>
<p dir="RTL">
    <strong>י -  הלכות תשעה באב</strong>
</p>
<p dir="RTL">
    א - תקנת צום תשעה באב. ב - כללי הצומות. ג - איסור אכילה ושתייה ודין חולים
    ויולדת. ד - מעוברות ומיניקות. ה - רחיצה. ו - רחיצה של מצווה.  ז - סיכה,
    בשמים ועישון. ח - נעילת הסנדל. ט - תשמיש המיטה. י - תלמוד תורה. יא -  שאלת
    שלום.  יב - טיול והליכה לכותל המערבי. 
    יג - שכיבה וישיבה על הארץ. יד - עשיית מלאכה. טו - קריאת איכה והחשכת האור. טז
    -  עננו, נחם, ברכת כהנים ותחנון. יז - הסרת הפרוכת, טלית ותפילין. יח - דברי
    תורה שבתפילה וברכת 'שעשה לי כל צרכי'. 
    יט - דין יום עשירי באב. כ - דיני תשעה באב שחל בשבת ונדחה. כא - דין קטנים.
</p>
<p dir="RTL">
    <strong>ט"ו באב:</strong> כב - ט"ו באב. כג -  ט"ו באב - חיזוק האחדות. כד -
    שידוכים וחתונות. כה - מנהג המחולות ובגדי  הלבן.
</p>
<p dir="RTL">
    <strong>יא -  ימי החנוכה</strong>
</p>
<p dir="RTL">
    א - ימי החנוכה לדורות. ב - מלכות יוון. ג - הגזירות והמרד. ד - משברים  בבית
    חשמונאי. ה - ההישגים הרוחניים לדורות. ו - האור שמאיר את החושך - תורה שבעל
    פה. ז - מוסיף והולך עד שמונה. ח - על הנסים, הלל וקריאה בתורה. ט - איסור
    תענית  והספד והליכה לבית קברות. י - סעודות בחנוכה.  יא - מנהג נשים להימנע
    ממלאכה.
</p>
<p dir="RTL">
    <strong>יב -  הדלקת נרות חנוכה</strong>
</p>
<p dir="RTL">
    א - מצוות הדלקת נרות חנוכה. ב - מספר הנרות ומנהג מהדרין מן המהדרין. ג -
    מנהג יוצאי ספרד. ד - מנהג יוצאי אשכנז - הגברים הנשים והקטנים. ה - הברכות
    ו'הנרות  הללו'. ו - השתתפות בני הבית במצווה. 
    ז - הנרות. ח - נורות חשמל. ט - המצווה בהדלקה. י - איסור הנאה מהנרות. יא -
    החנוכיה והשמש. יב - סדר העמדת הנרות והדלקתם. יג - לקראת  ההדלקה. יד - הדלקה
    בבית כנסת. טו - הדלקת נרות במקומות ציבוריים.
</p>
<p dir="RTL">
    <strong>יג -  דיני המקום והזמן</strong>
</p>
<p dir="RTL">
    א - תקנת חכמים  במקום ההדלקה. ב - מקום הדלקת נרות למי שגר בבית פרטי. ג -
    מקום הדלקת נרות לגרים בקומות. ד - זמן ומשך  ההדלקה. ה - זמן הדלקת נרות בערב
    שבת  ובמוצאי שבת. ו - בשעת הצורך מותר לאחר את זמן ההדלקה. ז - האם להמתין לבן
    משפחה שמאחר לחזור. ח - בשעת הדחק - מאוחר בלילה או לפני השקיעה. ט - משפחה
    שמתארחת בחנוכה. י - משפחה שמתארחת בשבת. יא - נשוי שאינו בביתו. יב - רווקים
    עצמאיים. יג - בחורי ישיבה,  חיילים וסטודנטים. יד - בית מלון. טו -  חולים
    בבית חולים. טז - שדה וכלי תחבורה.
</p>
<p dir="RTL">
    <strong>יד -  ט"ו בשבט וחודש אדר</strong>
</p>
<p dir="RTL">
    א - ט"ו בשבט - ראש השנה לאילנות. ב - מנהג אכילת פירות ארץ ישראל. ג -  נטיעת
    עצים בט"ו בשבט.
</p>
<p dir="RTL">
    <strong>חודש אדר:</strong>ד  - משנכנס אדר מרבים בשמחה. ה - ארבע פרשיות. ו -
    שנה מעוברת ואדר הראשון. ז - שלוש  מצוות הקשורות למחיית עמלק. 
    ח - מצוות מחיית עמלק. ט - פרשת זכור. י - האם נשים חייבות לשמוע פרשת 'זכור'.
    יא  - האם עמלקי היה יכול להציל עצמו או להתגייר. יב - תענית אסתר. יג - זכר
    למחצית  השקל.
</p>
<p dir="RTL">
    <strong>טו -  פורים ומקרא מגילה</strong>
</p>
<p dir="RTL">
    א - נס הפורים. ב - קבלת התורה מחדש. ג - קביעת פורים לדורות. 
    ד - זמן הפרזים וזמן המוקפים. ה - מצוות קריאת המגילה ופרסום הנס. 
    ו - זמן הקריאה. ז - נשים במקרא מגילה. ח - קטנים. ט - המגילה. 
    י - מצוות הקריאה ודין המפסיד  מילה אחת. יא - דיני הקריאה. יב - הברכות וסדר
    הקריאה. יג - הנקמה בהמן ועשרת בניו. יד - על הנסים,  קריאת התורה, הספד
    ותחנון. טו - מלאכה בפורים ודיני אבֵל.
</p>
<p dir="RTL">
    <strong>טז -  מצוות השמחה והחסד</strong>
</p>
<p dir="RTL">
    א - השמחה והחסד. ב - אחדות ישראל בפורים. ג - מתנות לאביונים. ד - משלוח מנות.
    ה - באילו מנות מקיימים את המצווה. ו - החייבים  במשלוח מנות ומתנות לאביונים.
    ז - זמן נתינת המתנות והמנות ושליחות בקיומן. ח - בין משלוח מנות למתנות
    לאביונים. ט - מצוות השמחה  והסעודה. י - מצוות המשתה. יא -  המשך הלכות
    השתייה. יב - משמעות מצוות השתייה. יג - זמן הסעודה. יד - דין שתוי  ושיכור
    בברכות ותפילת ערבית. טו - זמן הסעודה בפורים שבערב שבת. טז - תחפושת  ואיסור
    לא ילבש.
</p>
<p dir="RTL">
    <strong>יז -  דיני פרזים ומוקפים</strong>
</p>
<p dir="RTL">
    א - מהי עיר מוקפת חומה. ב - ירושלים וסביבותיה. ג - דין מקומות מסופקים. ד -
    פרוז ומוקף בן יומו. ה - פורים המשולש.
</p>

<h2 dir="RTL">
    פתח דבר
</h2>
<p dir="RTL">
    אודה  לה' שזיכני ללמוד וללמד בישיבה ובישוב הר ברכה. במיוחד גבר עלי חסדו,
    שלמרות המתח  והיסורים המקיפים אותנו מהתנכלויות שונאינו מסביב ומאחינו מבפנים,
    נתן לי כוח  לעמוד על משמרתי בלימוד התורה הקדושה והרבצתה לרבים וכתיבת
    הלכותיה.
</p>
<p dir="RTL">
    ספר  זה מוקדש לזמנים שונים, רובם מדברי חכמים, ימי שמחה כפורים וחנוכה, וימי
    צער ואבל  כספירת העומר, הצומות ושלושת השבועות. ובתחילתם שני עניינים שיסודם
    מהתורה, ראש  חודש וספירת העומר. הנני תפילה שבעז"ה אזכה להשלים את הלכות שבת
    (אחר שיצא  כבר חלק א'), הלכות יום טוב, חול המועד, ראש השנה, יום כיפור
    וסוכות.
</p>
<p dir="RTL">
    המטרה  לסכם את ההלכה מיסודותיה, תוך הדגשת השורשים וביאורם, ומתוך כך ביאור
    פרטי ההלכה  למעשה, לכל עדות ישראל. המגמה לקצר, כדי שיוכלו הלומדים ללמוד הרבה
    בזמן מועט.  לפיכך עיקר העיסוק הוא בשורשי הדברים ובהלכות המעשיות. בהערות
    הרחבתי בנימוקי  ההלכה ומקורותיה, ולעיתים הוספתי בהן עוד דינים מסובכים, שהיו
    עלולים לסבך את  ההבנה לחלק מהלומדים למעלה, וכן ציינתי בהן לפעמים דינים פחות
    שכיחים, שאין הכרח  לציינם למעלה, אבל יש מקום להזכירם.
</p>
<p dir="RTL">
    כדי  שלא להכביד בפרטים שיאפילו על הכלל, מיעטתי יחסית בציון מקורות, והזכרתי
    בעיקר את  הספרים המפורסמים, ובראשם שו"ע, משנה ברורה וכף החיים, שסביבם יוכלו
    המעיינים  למצוא את רוב המפרשים והפוסקים. כאשר ישנו אחרון שעל שמו נקראת
    השיטה, הזכרתי את  שמו, בלא להזכיר את כל המסכימים עמו. למען הרוצים להרחיב
    בעיונם ציינתי ספרים  מאחרוני זמנינו שסיכמו את דעות הפוסקים. ואזכירם לברכה:
    בראשם ספרי הגרע"י  יבי"א, יחו"ד, ובנו הרב דוד יוסף - תורת המועדים (תוה"מ)
    בארבעה  חלקים, שלושה מהם עוסקים בנושאי ספרינו (חנוכה, פורים, הצומות ובין
    המצרים). עוד  הזכרתי רבות את סדרת הספרים הלכות חג בחג (הלח"ב) של הרב משה
    מרדכי קארפ, שיש  בהם ביאורים עמוקים. וכן ספר פסקי תשובות לרב שמחה רבינוביץ'
    על סדר שו"ע  ומ"ב, ובו סיכום מצוין של פסקי אחרונים. כן הזכרתי את ספריו של
    ידידי הרב משה  הררי, מקראי קודש על בין המצרים, חנוכה ופורים, שבהם נוספו
    פסקים ששמע ממורינו  ורבותינו ראשי ישיבת 'מרכז הרב'. וכן מספר הלכות חגים
    למו"ר הרב מרדכי אליהו.  עוד ציינתי לעיין בספריו המפורטים של הרב יעקב טננבוים
    - 'ראש חודש' ו'ברכת  הלבנה'. ובענייני חנוכה לספרו המפורט של הרב יוסף מרדכי
    פאק - 'ימי הלל והודאה',  וכן לספר 'ימי חנוכה' לרב ליברמן. ובמקום שיש תועלת
    ציינתי לעיין בסוגיות הגמ'  שכבר זכינו שנתלבנו במסגרת מכון 'הלכה ברורה', שליד
    ישיבת 'מרכז הרב'.
</p>
<p dir="RTL">
    כשכתבתי  'עיין', פעמים שהכוונה לתוספת מקורות, ופעמים שהכוונה שכתב שם מעט
    אחרת, ופעמים  לשתי הכוונות.
</p>
<p dir="RTL">
    שלמי  תודה לא"מ הרב זלמן ברוך מלמד שליט"א ראש ישיבת בית-אל ורב הישוב, ולאמי
    מורתי, ולאשתי היקרה, ויהי רצון שנזכה לגדל את כל ילדינו לתורה, למצוות, לחופה
    ולמעשים טובים, ולא תמוש התורה מפינו ומפי זרענו עד עולם. תודות נוספות לר'
    יעקב  כץ (כצלה), מנהל כללי של מוסדות בית אל, הר ברכה וערוץ שבע, ועימו מנהל
    ישיבת הר ברכה ר' דוד סעדה, וישראל סעדיה ויעקב וינברגר.  שהש"י יתן להם תבונה
    וכוח להצליח בעבודתם וימלא כל משאלות ליבם לטובה.
</p>
<p dir="RTL">
    ואוסיף  להודות לתושבי הישוב הר-ברכה ת"ו ולתלמידי הישיבה, שבמשך השיעורים
    היומיים שלמדנו  נתלבנו העניינים שבספר, ואף הם שותפים בו. במיוחד עלי להודות:
    לרב שלומי בדש על  הערותיו המחכימות. לרב יונדב זר שסייע רבות בהגהות ובהערות.
    לרב רפאל דלויה, מומחה  למנהגי מרוקו וצפון אפריקה. ולידידי הוותיק החכם הכולל
    הרב זאב סולטנוביץ' על  עצותיו והערותיו המחכימות. יהי רצון שנזכה כולנו יחד
    להגדיל תורה ולהאדירה ולהשתתף  בבניינה של ארצנו הקדושה ולראות בביאת גואל צדק
    ובניין בית המקדש במהרה בימינו.
</p>
<p align="right" dir="RTL">
    אליעזר מלמד קיץ תשס"ה
</p>
<p dir="RTL">
    במהדורה  זו השמינית נוספו ארבעה סעיפים על ט"ו באב בסוף פרק י, ושלושה סעיפים
    על  ט"ו בשבט בתחילת פרק יד. כמו כן בשאר הספר משפטים שבלטה בהם שפת הדיבור
    (מפינת ההלכה), שונו לשפת כתיבה. במהדורות הקודמות ועוד יותר בזו, נוספו דיוקים
    והלכות משאלות שהתעוררו במשך השנים.
</p>
<p align="right" dir="RTL">
    אליעזר מלמד קיץ תשפ"ג
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>
        לעילוי נשמת אברהם בן  שלמה חייבי (ט"ז טבת תשל"ג - ג' טבת תשס"ג) נדבת
        אביעד קפרא
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>לעילוי נשמת ר' יצחק  בן ר' שמשון וחיה לאה פינקלר</strong>
</p>
<p align="center" dir="RTL">
    <strong>נדבת דודי פינקלר</strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>לעילוי נשמת נחמה בת  הרב משה ופסי קומט <br/>
    נדבת משפחת קיים הר ברכה</strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>לעילוי נשמת אליעזר  מנחם רוזנבלט, איש אמת ירא אלוקים.</strong>
</p>
<p align="center" dir="RTL">
    <strong>אוד מוצל מאש שכל  משפחתו נספתה בשואה. נפטר ה' טבת ה'תש"ע.</strong>
</p>
<p align="center" dir="RTL">
    <strong>תנצב"ה. נדבת  בתו חתנו גוטליב גלעד ואסתר</strong>
</p>
<p align="center" dir="RTL">
    <strong>
        לעילוי נשמת מכאל בן  יעקב ורעייתו נחמה (נעמי) בת ישראל ורנר נדבת יזהר
        וענת אשור
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>לעילוי נשמת רחל בת  ג'זלה פיטוסי (נלב"ע יט אדר ב' תשס"ה) <br/>
    נדבת משפחת פיטוסי מעצמונה ומהר ברכה</strong>
</p>
<p align="center" dir="RTL">
    <strong>לעילוי נשמת איתן  (סביח) בן צלחה (שמוחה) <br/>
    מנדבת בתו וחתנו שפרה ואוריאל כהן הי"ו</strong>
</p>

<p align="center" dir="RTL">
    <strong>
        לעילוי נשמת אפרים בן  שלמה הכהן הרמן (נלב"ע כ"ה באייר תשס"ב) נדבת משפחתו
    </strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>לעילוי נשמת שמעון  ג'ורג' בן פורטונה ביסמוט</strong>
</p>
<p align="center" dir="RTL">
    <strong>נדבת משפחת ביסמוט בת  ים והר ברכה</strong>
</p>
<p align="center" dir="RTL">
    <strong>לעילוי נשמת בנימין  בן משה זר</strong>
</p>
<p align="center" dir="RTL">
    <strong>נדבת משפחת זר הר  ברכה</strong>
</p>
<p align="center" dir="RTL">
    <strong></strong>
</p>
<p align="center" dir="RTL">
    <strong>
        לעילוי נשמת ר' יוסף  דב בן ר' דוד ופרומה בן דוד, ולעילוי נשמת מרת שרה בת
        ר' מנשה ורחל בן דוד. נדבת  משפחת פינקלר.
    </strong>
</p>
<p align="center" dir="RTL">
    <strong>לעילוי נשמת לאה בת  אהרן סולטנוביץ לבית סיני</strong>
</p>
<p align="center" dir="RTL">
    <strong>נדבת בנה הרב זאב  סולטנוביץ</strong>
</p>
<p align="center" dir="RTL">
    <strong></strong>
</p>